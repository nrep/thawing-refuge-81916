{"title":"Uko wa-forumata mudasobwa ya Windows: ibe Laptop cg Desktop","titlePic":"312584e201a916721f3f78b463196e5d84ad405a8e4765adef2f716cb9a6962f.jpeg","body":"Bimwe mu bintu umuntu wese utunze mudasobwa ahura nabyo harimo kuba mudasobwa itangira kugenda irushaho kugenda gahoro uko iminsi yicuma. Aha se, ingingo waba uyumva? Windows ni imwe mu ma-Operating System akunzwe gukoreshwa cyane muri mudasobwa haba ino aha iwacu ndetse n' iyo i bwotamasimbi. Operating system navugako ari porogaramu iyobora mudasobwa. Ubundi mudasobwa ubwayo ni biriya byuma ubona birimo screen, keyboard, cabinet abenshi twita CPU na mouse ari nabyo biteranywa iyo bibaye ngombwa bikabyara Laptop. Iyo ibyo byose bimaze gukusanywa mudasobwa iba ihari. Gusa hari icyo iba ibura. Icyo iba ibura ni porogaramu. Porogaramu ituma uzabasha gushyira n' izindi porogaramu muri mudasobwa yawe.\n\nPorogaramu eshatu zujuje ibisabwa ni Windows ikorwa na Microsoft ari yo abenshi dukoresha, Mac OS X ikoreshwa muri mudasobwa zikorwa n' uruganda rwa Apple, ndetse na Linux itandukanye cyane n' izi kuko nta mashini itajyamo gusa ikaba ikunzwe gukoreshwa mu kazi cyane mu bigo bikora ibijyanye n' ikoranabuhanga muri rusange.\n\nKimwe mu bintu bimwe Windows izwiho ni ukugenda inanirwa umunsi ku munsi. Akenshi biterwa n' ibintu amaporogramu uba warashyize muri mudasobwa yawe ayibikamo, bikaba byanagumamo kabone yewe n' iyo wakuye iyo porogaramu muri mudasobwa yawe. Bishobora guterwa kandi nanone na virus ziba ziri muri mudasobwa yawe dore ko Windows ariyo Operating System ikunze guterwa na virus z' amoko menshi. \n\nMu gihe wisanze ukeneye guforumata wakurikiza ibi bikurikira. Nagerageje gushyira amafoto yerekana buri ntambwe.\n\n## Kanda kuri Start\n\n<img class=\"ui fluid image\" src=\"images/click the start button.png\">\n\n## Uhitemo ahanditse Settings\n\n<img class=\"ui fluid image\" src=\"images/click on Settings in the start menu.png\" >\n\n## Kanda kuri Update & Recovery\n\n<img class=\"ui fluid image\" src=\"images/Click on Update and security.png\" >\n\n## Hitamo Recovery\n\n<img class=\"ui fluid image\" src=\"images/Select the recovery from the items.png\" >\n\n## Kanda Get Started\n\n<img class=\"ui fluid image\" src=\"images/Choose Get Started.png\">\n\nIyo umaze gukanda kuri ***Get Started***, hahita haza menu iriho amahitamo abiri:\n\n* Keep my files na\n* Remove everything\n\n### Keep my files\n\nIyo ukanze kuri ***Keep my files***, uba umeze nkaho uvuze uti ngaho nimuyiforumate ariko ntihagire ikintu na kimwe kivamo uretse porogaramu n' amasettings nashyizemo. Bisobanuye ko ya document wateganyaga kuzasoma ejo ntaho iri bujye nubwo uraba waforumase.\n\nUshobora kwibaza uti:\n\n> *\"Nonese niba ibintu ubisanga aho wabisize ubwo twabyita guforumata?\"*\n\nYego. Twabyita guforumata, ahubwo byimbitse. Guforumata gutya ntibyabaga ho mbere y' uko Windows 10 isohoka, icyo gihe guforumata byasonuraga gusiba buri kintu ari byo n' ubu narahirako ari byo bikiri mu mitwe yacu.\n\nIyo uhise ***Keep my files***, Windows irazima igatangira guforumata. Icyo ikora hano ni ugusiba ikintu cyose cyitwa porogaramu kiri installed muri mudasobwa yawe, yamara zose kuzikuramo igasubiza ama-settings yose uko yaje ikiva mu ruganda, hanyuma ikiyatsa. Iyo imaze kwaka bushya usanga nta porogaramu isigaye muri mudasobwa yawe. Nko kuri Desktop ushobora gusangaho icon ya Recycle Bin. Ugeze hano ushatse wakikomera amashyi kuko akazi kose uba ukarangije ndetse uhombye bike kuko haba havuyemo porogaramu gusa.\n\n### Remove Everything\n\nWari urimo wibaza uti:\n\n> *\"Ni gute naforumata bwa buryo bwa kera, ibyo mu ndimi z' amahanga bita **the old-fashioned way?**\"*\n\nRemove everything bisobanuye ***Kuramo byose***. Iyo ukanze kuri ***Kuramo byose*** uba wemejeko ikintu cyose kiri muri mudasobwa yawe gisibwa.\n\n***Icyo ugomba kumenya***: *Aho wakanze hose urategereza ikizimya, ikongera ikiyatsa igatangira gusiba. Bishobora gutwara hagati y' iminota 15 na 30 kugirango birangire. Izizimya yiyatse inshuro zigera muri eshatu, ntuzagirengo yapfuye ngo ugire ikindi wihutira gukora uretse gutegereza mpaka ubwo izaka ikakwereka Desktop.*","author":"YeMfqNmg48jvmNdJ","topics":[{"message":"windows","color":"pink","dynamicId":"topic1","url":"/topic?id=windows"},{"message":"format","color":"olive","dynamicId":"topic2","url":"/topic?id=format"},{"message":"recovery","color":"black","dynamicId":"topic3","url":"/topic?id=recovery"},{"message":"windows 10","color":"grey","dynamicId":"topic4","url":"/topic?id=windows 10"}],"createdOn":{"year":2017,"month":10,"date":3,"hour":14,"minutes":41,"seconds":32,"milliseconds":854},"comments":[],"updated":false,"draft":true,"isPublished":false,"views":0,"likes":0,"shares":0,"url":"/article?Uko%20wa-forumata%20mudasobwa%20ya%20Windows:%20ibe%20Laptop%20cg%20Desktop","allPics":["a055b6915acc9a2ba26451e33b83b48fedfc97e7a4f8f7cec1bab436cb29c5be.jpeg"],"updatedOn":{},"_id":"ALsMBnjGhcs3v1u3"}
{"title":"Uko wagarura ibintu wasibye burundi muri mudasobwa","titlePic":"da259d3a9eda0dc99a85fd7c474aa9a454e83ef6ee1c93f3b12ecc6681c48496.jpeg","body":"Mbanje kugusuhuza. Hano ndagerageza kugusangiza uburyo njya nkoresha ngarura ibintu mba nasibye. Hari igihe mba nabisibye nkekako nta kamaro bifite cg nkabisiba ntabishaka cyangwa bigasibwa n' undi utari njye. Nshuti, nkubwiyeko kino ari kimwe mu bintu bitesha umutwe bibaho, gushaka ikintu ugasanga nta kigihari ndetse ugasanga no muri Recycle Bin nta kikirimo kandi usanze wari ugikeneye.\n\nIbagirwa iyo nkuru. Iyo nkuru yo kuvuga ngo wahombye documents kuko wazisibye waba ubishaka cyangwa utabishaka. Ibagirwa icyo gihombo ukekako uhuye nacyo kuko ubuze igitabo wari kuzadefanda mu cyumweru gitaha. Sa n' ubyibagirwa kuko hari porogaramu igufasha kugarura ikintu wasibye kabone niyo waba waforumase. Iyo porogaramu yitwa ***Recuva***. Recuva ikorwa na Piriform. Piriform ni nayo ikora C Cleaner igufasha kurinda mudasobwa kuzura imyanda. Recuva igufasha kugarira buri kintu cyaba video, audio, documents n' ibindi. Reka turebere hamwe uko wayikoresha kugirango ugarure ibintu wasibye. Turatekerezako ntayo ufite mu mashini dutangire tuyishaka mpaka tuyibonye kugeza tugaruye ibyasibwe.\n\n## <a href=\"https://www.piriform.com/recuva\"> Kanda hano ubanze uyi-downloadinge </a>\n\nNugera kuri page ukande kuri ahanditse ngo ***Download Free Version***.\n\n<img class=\"ui fluid image\" src=\"images/download recuva.png\">\n\nNumara kuhakanda utegereze download ibanze urangire.\n\n## Yikandeho kabiri wikurikiranya niba download yarangiye.\n\n## Kanda ***\"Install\"*** kugirango uyensitare\n\n<img class=\"ui fluid image\" src=\"images/install recuva.png\">\n\n## Niba urangije kuyishyira muri mudasobwa(kuyensitara), kanda ***\"Run Recuva\".***\n\n<img class=\"ui fluid image\" src=\"images/run recuva.png\">\n\n## Iyo ukanze kuri ***\"Run Recuva\"*** porogaramu ihita itangira. Kanda ***\"Next\"*** kugirango ukomeze\n\n<img class=\"ui fluid image\" src=\"images/click next.png\">\n\n## Igikurikiraho ni ukukubaza ubwoko bw' ibyo ushaka kugarura. Ubwoko baguha ni amafoto(Pictures), umuziki(Music), documents, video, compressed cyangwa emails. Cyangwa se ugahitamo ***\"All files\"*** bisobanuyeko ushaka kugarura ibintu utitaye ku bwoko bwabyo. Iyo umaze guhitamo ukanda ***\"Next\"*** kugirango ukomeze.\n\n<img class=\"ui fluid image\" src=\"images/select type and click next.png\">\n\n## Hitamo ahantu wabisibye biri kugirango woreoshye ishakisha. Niba utahibuka neza kanda ***\"I'm not sure\",*** bisobanurako Recuva iri bushakishe muri mudasobwa yose. Iyo umaze guhitamo ukanda ***\"Next\"*** kugirango ukomeze.\n\n<img class=\"ui fluid image\" src=\"images/select where to check then click next.png\">\n\n## Kanda ***\"Start\"*** kugirango utangire. Wikirirwa wemeza ***\"Deep Scan'*** niba ari ubwa mbere ugiye kubigarura. Uzayemeza igihe ikintu washakaga kugarura ntacyo wabonye kuko iyo wemeje *Deep Scan*, Recuva ishakisha byimbitse.\n\n<img class=\"ui fluid image\" src=\"images/click start.png\">\n\n## Iyo umaze gukanda ***\"Start\",*** Recuva ihita itangira gushakisha ibintu wasibye burundu muri mudasobwa.\n\n<img class=\"ui fluid image\" src=\"images/scanning started.png\">\n\n## Iyo irangije kubishakisha ihita ikwereka urutonde rwabyo. Ushobora gutungurwa no kubona ikintu wasibye umwaka ushize. Hano uhita wemeza icyo ushaka kugarura cyaba kimwe cyangwa byinshi hanyuma ugakanda kuri ***\"Recover\"*** biri ahagana hasi mu nguni y' iburyo.\n\n***Icyo ugomba kumenya***: *Ibintu bikunze kugaruka neza ni ibiba bifite akabara k' icyatsi imbere y' izina.*\n\n<img class=\"ui fluid image\" src=\"images/Check what you want and click recover.png\">\n\n## Hitamo aho ushaka kubisanga nyuma yo kubigarura hanyuma ukande ***\"ok\".***\n\n<img class=\"ui fluid image\" src=\"images/choose where files are recoverd to.png\">\n\n## Kubigarura biratangiye. Tegereza birangire.\n\n<img class=\"ui fluid image\" src=\"images/recovery begins.png\">\n\n## Niba kubigarura birangiye, jya ha handi wahisemo ko biri bujye urabisangayo\n\n<img class=\"ui fluid image\" src=\"images/recovery finished.png\">\n\nNdizerako hari icyo Recuva yagufashije.\n\n***Icyo ugomba kumenya***: *Gerageza ubigarure hakiri kare kuko iyo utinze hari igihe usanga byararyamwe hejuru n' ibindi wasibye nyuma yabyo, bityo rero wabigarura hakiyizira bimwe wasibye nyuma.*","author":"YeMfqNmg48jvmNdJ","topics":[{"message":"windows","color":"red","dynamicId":"topic1","url":"/topic?id=windows"},{"message":"uko wagarura ibyo wasibye","color":"red","dynamicId":"topic2","url":"/topic?id=uko wagarura ibyo wasibye"},{"message":"recovery","color":"yellow","dynamicId":"topic3","url":"/topic?id=recovery"},{"message":"laptop","color":"brown","dynamicId":"topic4","url":"/topic?id=laptop"},{"message":"desktop","color":"violet","dynamicId":"topic5","url":"/topic?id=desktop"},{"message":"recuva","color":"blue","dynamicId":"topic6","url":"/topic?id=recuva"},{"message":"piriform","color":"grey","dynamicId":"topic7","url":"/topic?id=piriform"}],"createdOn":{"year":2017,"month":10,"date":3,"hour":15,"minutes":10,"seconds":32,"milliseconds":891},"comments":[],"updated":false,"draft":true,"isPublished":false,"views":0,"likes":1,"shares":0,"url":"/article?Uko%20wagarura%20ibintu%20wasibye%20burundi%20muri%20mudasobwa","allPics":["da259d3a9eda0dc99a85fd7c474aa9a454e83ef6ee1c93f3b12ecc6681c48496.jpeg"],"updatedOn":{},"_id":"VA4nwDAbBH4OrGzY"}
{"title":"Porogaramu(Applications) eshanu za Android wagakwiye kuba ukoresha","titlePic":"c42f4fff8a3761f8eefbe326975055d3728e297cb2620019851014a63f50a493.jpeg","body":"Iki kinyejana cyacu cyatangiranye n' udushya twinshi. Imibereho yacu yarahindutse bitewe n' ikoranabuhanga n' ubuvumbuzi bwagiye bukorwa mu bihugu bitandukanye ku isi. Mu gihe mudasobwa zari zirimo zikwirakwizwa kandi zihindura imibereho n' imikorere y' abantu benshi, abahanga bakora amatelefone basanze bagomba kongera imikorere ya mudasobwa muri telefone ngendanwa. Iyi nkubiri yatangiye batangira gushyira internet muri telefone, aha ***PDA(Personal Digital Assistant)*** nizo zisa n' izatangiye zizana itumanaho ryihuse, kubika indirimbo, amafoto n' amashusho, ibyo byose ntibyari ibintu abantu bakekaga ko byajya mu kintu ngendanwa. Nyuma haje kuvumburwa ***iPhone, BlackBerry*** nyuma ***Android na Windows Phone***. \n<br>\n<br>\nAmatelefone ya Android niyo akoreshwa cyane ku isi kuko aba ahendutse. Gusa ubwinshi bw' abayakoresha butuma n' abakora porogaramu n' imikino(games) babikora ku bwinshi. ***Playstore***, ari ryo soko rya Android, usangamo porogaramu amamiliyoni. Biragoye kumenya iyo wahitamo n' iyo wareka. Abenshi muri twe iyo tugerageje gushyira porogaramu yacu muri telefone yacu duhera kuri Social Media, ntago twita ku kumenya niba hari izindi porogaramu zirenze izo tuzi kuko tuba twumva izo tuzi zihagije. Kandi nkubwije ukuri ko nta muntu watekerezagako akeneye porogaramu ya ***Flash Share*** mbere y' uko ayimenya nubwo yaje guhindurirwa izina n' abayikora bakayita ***Xender***. Hano hasi urahasoma porogaramu eshanu ushobora kuba utazi gusa zakorohereza umunsi, haba mu mikorere ndetse no mu mibereho. Umuziki ni kimwe mu bintu dukunze kumva, ndatangirira kuri porogaramu ikina umuziki, nkurukizeho ikina video mu buryo bugezweho. ***Any.do*** igerageza kugufasha gukora gahunda zaw ikwibutsa mu gihe cyo gutangira no kurangiza n' ibindi byinshi bigufasha gukora gahunda zawe ku murongo.Ukunda cyangwa urashaka kwiga ururimi rushya, ***Duolingo*** niyo porogaramu ukeneye.\n\n<img class=\"app-icon ui small image\" src=\"images/blackplayer icon.jpg\">\n\n## **Blackplayer**\nBlackplayer ni porogaramu isa, nkuko izina ryayo ribivuga, umukara. Gusa iki sicyo gisobanuro cya Blackplayer. Muri make Blackplayer ikora ibirenze gukina indirimbo n' andi majwi ahubwo igashyiramo akarusho. Aha navuga mu nko kuba wabasha kuringaniza amajwi, ari byo byitwa equalizing, mu buryo bwimbitse. Ushobora kdi kongera amagambo y' indirimbo cyangwa imirongo nkuko bamwe bayita, mu cyongereza akaba ari byo byitwa lyrics, ukayongera ku ndirimbo ukajya wumva unayasoma. Ushobora ku-downloadinga amateka ya buri muhanzi cyangwa itsinda ufitiye indirimbo muri telefone yawe n ' ibindi byinshi nko kuba wabasha guhindura uruhare runini rw' ukuntu igaragara, kongera amafoto ku ndirimbo runaka ziri muri album imwe, kuzana amafoto y' abanzi b' indirimbo ufite, kwemeza indirimbo ikazajya itangira indi itarangira indi itarangira neza ku buryo ushobora kwibeshya ko ari ubwoko bumwe bwa mix y' umu-DJ n' ibindi.\n\n<a class=\"play-store-btn\" href=\"https://play.google.com/store/apps/details?id=com.kodarkooperativet.blackplayerfree&hl=en\">\n    <img class=\"ui image\" src=\"images/get it on playstore.png\">\n</a>\n\n---\n\n<img class=\"app-icon ui small image\" src=\"images/mxplayer icon.png\">\n\n## **MX Player**\nMX Player ni yo porogaramu twebwe kuri Sobanuka tubona iri hejuru mu zujuje ibintu byose ukeneye kugirango urebe iyo video nshya ya Charly na Nina iri muri HD cyangwa Thor: Ragnarok iri muri 4K nisohoka kuri 3 Ugushyingo. Icyo nshaka kuvuga ni uko ifite ubushobozi bwo kukwereka video iyo ari yo yose utiriwe ujya gutoranya cg guhindura video mbere y' uko uyishyira muri phone. Ushobora gukina video ziri mu bwoko twese dukunze kubona nka MP4, MPG, VOB, 3GP, AVI, MKV n' andi moko nka za WAV na MOV n' andi. Kandi ni prorogaramu ikina audio iyo ubishatse nubwo atari cyo ubundi yakorewe. Ushobora kumbwira uti:\n\n>\"*Nonese VLC Media Player yo ibyo ntibasha kubikora?*\"\n\nYego VLC nayo ni porogaramu nziza gusa MX Player ifite undi mwihariko mu ko igaragara, mu kugira amasettings ku buryo byakorohereza kwiyumva mu gikorwa urimo, guhindura umurongo audio icamo, gushyiraho playlist ukabba wabasha no kubona ibindi byinshi cyane ntavuze hano uramutse uri kuyikoresha.\n\n<a class=\"play-store-btn\" href=\"https://play.google.com/store/apps/details?id=com.mxtech.videoplayer.ad&hl=en\">\n    <img class=\"ui image\" src=\"images/get it on playstore.png\">\n</a>\n\n---\n\n<img class=\"app-icon ui small image\" src=\"images/nova launcher icon.jpg\">\n\n## **Nova launcher**\nLauncher ni ubwoko bwa porogaramu abantu benshi badakunze kwitaho. Bamwe ntituzi launcher icyo ari cyo, abandi turayizi ariko ntituyitaho. Ushobora kuba utishimiye uko telefone yawe ubona igaragara iyo uyicanye, ukigera kuri home screen. Home screen ni ha handi ugera ugicana telefone yawe wari wayizimije, ubwo ni handi muri telefone yawe haguha uko ujya mu maporogaramu yose.\n\n> *Waba wari uzi ko se ushobora guhindura uko home screen yawe igaragara?*\n\nNiba utari unabizi, launchers nicyo zimara. Nova Launcher yo rero iratandukanye muri iki kibuga. Igaragara neza, ushobora guhindura ama-icons y' amaporogaramu, uko igarara, animations, transitions n' ibindi. Ntago ari imwe muri za porogaramu ziremereye zimwe ushyira muri telefone ikagenda gahoro cyangwa umuriro ugashira vuba, Nova yo ntiri mu izo. Ahubwo ni imwe muri za porogaramu ukoresha ukibaza impamvu utigeze uyimenyaho.\n\n<a class=\"play-store-btn\" href=\"https://play.google.com/store/apps/details?id=com.teslacoilsw.launcher&hl=en\">\n    <img class=\"ui image\" src=\"images/get it on playstore.png\">\n</a>\n\n---\n\n<img class=\"app-icon ui small image\" src=\"images/duolingo icon.png\">\n\n## **Duolingo**\nDuolingo ubundi bishatse indimi ebyiri muri Spanish. Duo bishatse kuvuga kabiri. Lingo bigasobanura ururimi nk' uko ushobora kuba wabitekerezaga. Iyi ni imwe mu maporogaramu make uzabona yigisha indimi kandi by' akarusho akabikora ku buntu. Erega twese turabizi turi mu isi yihuta mu iterambere. Ni kenshi duhura n' ibintu biri mu zindi ndimi nk' indirimbo, filime, amakuru, ibitabo, guhura n' abantu batazi kuvuga ururimi rwacu gakondo rimwe na rimwe tukifuza kuba twakabashije gusobanukirwa ibyo tubonye cyangwa twumvise. Kenshi dutangirw n' uko kwiga ururimi bisa nk' ibidukomereye. Iyi niyo porogaramu ishobora kugufasha muri urwo rwego. Nta kwishyura, ni ubuntu. Ikwigisha mu buryo bw' inzobere kuko ku munsi uhitamo intego y' iminota wumva ufitiye ubushobozi bwo kwiga.\n\nUshobora guhitamo kujya wiga iminota 5, 15, cyangwa 45 bitewe n' igihe ufite ndetse n' ibyo wowe wumva uri bubashe kwiga. Gusa nk' inama uhera ku kwiga iminota itanu ukagenda uyongere bigendanye n' ibyiyumvo byawe. Icyiza cyayo ni uko ijambo rishobora kuguca mu maso ishuro iri hagati y' eshanu n' umunani kugirango bizere neza ko warisobanukiwe. Aha barabanza ijambo bakarikwereka n' icyo rishatse gusobanura, n' ifoto yagufasha kuryumva neza. Ubwo iyo bamaze kurikwereka namwe uhita ujya mu gihe ko *kuryumva* neza. Hari uburyo bwinshi bapima ko waryumvise kugeza uryumvise nko kuguha umuntu urivuga bakaguha aho uryandika, Kuguha amahitamo ane cyangwa atandatu ugahitamo ijambo rihuye n' iryo uri kwiga, kubwira kuvuga ijambo kugirango bumveko ushobora no kuba warivuga n' ibindi byinshi.\n\n> *\"Hari uburyo bwinshi bapima ko wumvise ijambo kugeza uryumvise nko kuguha umuntu urivuga bakaguha aho uryandika, Kuguha amahitamo ane cyangwa atandatu ugahitamo ijambo rihuye n' iryo uri kwiga, kubwira kuvuga ijambo kugirango bumveko ushobora no kuba warivuga n' ibindi byinshi.\"*\n\nUshobora guhita umbaza uti:\n\n> \"*Nonese indimi nakiga nkoresheje Duolingo zaba ari izihe*\".\n\nMuri Duolingo uzahasanga indimi nyinshi ushobora kuba unifuza kwiga. Harimo:\n\n* Icyongereza\n* Igifaransa,\n* Ikirusiya,\n* Igishinwa,\n* Igispanish,\n* Igiswahili\n* N' ikiyapani\n\nN' izindi nyinshi zirimo nka Mandarin, Bengali n' izindi nyinshi.\n\n<a class=\"play-store-btn\" href=\"https://play.google.com/store/apps/details?id=com.duolingo&hl=en\">\n    <img class=\"ui image\" src=\"images/get it on playstore.png\">\n</a>\n\n---\n\n<img class=\"app-icon ui small image\" src=\"images/any.do icon.jpg\">\n\n## **Any.do**\n\nIya nyuma ariko itari iya ntayo, yitwa any.do. Abantu gukurikiza gahunda cyangwa umurongo ngenderwaho twihaye biratugora. Gukorera ku gihe no kubika ibintu twateguye kugura biratugora. Noneho nk' abanyarwanda rero biba akarusho. Ari naho haturuka ka karingushyo ngo **_ni ya masaha y' abanyarwanda_**. Gusa iyi ni imwe mu maporogaramu yarahiye ko azagufasha kuva kuri uwo muco igihe ibihe ubishaka. Umuco wo kwica gahunda, umuco wo kwibagirwa ndetse n' ibindi byose bisa nabyo.\n\nAny.do ni porogaramu iri mu bwoko bwa porogaramu za todo list. Muri make ukora urutonde rw' ibintu byose uteganya, ugashyiraho amasaha iri bukwibukirize gutangira n' ayo kurangiza igikorwa irimo. Si ibyo gusa, kuko uba wakoze urutonde, buri kantu kari ku rutonde ushobora kukagira igikorwa ukwacyo, ukagaha igihe uza gutangirira kugakoraho n' ibindi byinshi.\n\n<a class=\"play-store-btn\" href=\"https://play.google.com/store/apps/details?id=com.anydo\">\n    <img class=\"ui image\" src=\"images/get it on playstore.png\">\n</a>\n\n----\n\nIzo nizo porogaramu eshanu ntekerezako zagufasha guhindura uburyo ukoresha telefone ya Android yawe. Ushobora kuba uzi porogaramu nziza ariko ikaba itari kuri uru rutonde. Niba ihari gira icyo uyivugaho muri comment.*\n\nNiba wakunze iyi nkuru kanda ku mutima werekaneko wayikunze, yisangize abandi kuri Facebook cyangwa ugire icyo uyivugaho muri comment. ***Kutwereka ko mwishimiye ibyo twanditse ni inkunga ikomeye***.\n\n*Niba ufite icyo utasobanukiwe neza, igitekerezo cyangwa icyo ushaka ko tugusobanurira, cyandike muri comment turagerageza gusubiza vuba.*","author":"YeMfqNmg48jvmNdJ","topics":[{"message":"android","color":"violet","dynamicId":"topic1","url":"/topic?id=android"},{"message":"apps","color":"blue","dynamicId":"topic2","url":"/topic?id=apps"},{"message":"duolingo","color":"orange","dynamicId":"topic3","url":"/topic?id=duolingo"},{"message":"nova launcher","color":"teal","dynamicId":"topic4","url":"/topic?id=nova launcher"},{"message":"mx player","color":"brown","dynamicId":"topic5","url":"/topic?id=mx player"},{"message":"any.do","color":"teal","dynamicId":"topic6","url":"/topic?id=any.do"},{"message":"blackplayer","color":"pink","dynamicId":"topic7","url":"/topic?id=blackplayer"}],"createdOn":{"year":2017,"month":10,"date":3,"hour":17,"minutes":29,"seconds":42,"milliseconds":665},"comments":[],"updated":false,"draft":true,"isPublished":false,"views":0,"likes":1,"shares":0,"url":"/article?Porogaramu(Applications)%20eshanu%20za%20Android%20wagakwiye%20kuba%20ukoresha","allPics":["c42f4fff8a3761f8eefbe326975055d3728e297cb2620019851014a63f50a493.jpeg"],"updatedOn":{},"_id":"aRjHuJUwGTONSN4O"}
{"title":"Uko waforumata telefone ya Android","titlePic":"7f9110eb57880d4ada34b0468cbf50606a73d34a743d6ed4efbe4883f4cf00f0.jpeg","body":"Nigeze kuba umu-DJ. Kimwe mu bibazo nabazwaga n' abakiriya banjye ni ukubashyirira porogaramu ya Facebook na Whatsapp mu matelefone no kusabwa guformata telefone kubera impamvu zitandukanye. Uyu munsi turavuga ku buryo waforumata telefone ya Android. Nagerageje kugenda nshyiraho amafoto ya buri ntambwe. Telefone yawe ishobora kuba idasa nk' iyo nakoresheje ariko inzira iba ari imwe. Nagerageje gukoresha ikinyarwanda kugira ngo usobanukirwe neza.\n\n***Icyo ugomba kumenya:*** *Niba telefone yawe itari mu cyongereza byaba byiza ubanje ukayishyira mu rurimi rw' icyongereza.*\n\n## Jya muri ***Settings*** za telefone yawe.\n\n<img src=\"images/press settings.png\">\n\n## Kanda ahanditse ***Backup & Reset*** muri Settings.\n\n<img src=\"images/backup & reset.png\">\n\n## Hitamo ***Factory Reset***.\n\n<img src=\"images/press factory data reset.png\">\n\n## Kanda ahanditse ***Reset Phone***.\n\n<img src=\"images/press reset phone.png\">\n\n## Password, Pin cyangwa Pattern\n\nIyo umaze gukanda ahanditse ***Reset Phone***, bagusaba gushyiramo Password, Pin cyangwa Pattern bitewe n' icyo ukoresha.\n\n***Icyo ugomba kumenya:*** *Niba nta Password, Pin cyangwa Pattern ukoresha, iyi ntambwe ntayo uri bubone soma intambwe ikurikira.*\n\n## Kanda ahanditse **Erase Everything**\n\nIyi ntambwe ni yo ya nyuma.\n\nTelefone ihita izima. Ikiyatsa, yamara kwaka igatangira guforumata. Ikongere ikizimya noneho ikaka bushya. Nimvuga bushya, wumveko itangira imeze nk' uko yavuye mu ruganda imeze. Nta porogaramu n' imwe iba ikirimo, nta ndirimbo nta n' ifoto. Mbese ibintu byose biba byasibamye ugatangira bushya. ","author":"YeMfqNmg48jvmNdJ","topics":[{"message":"android","color":"violet","dynamicId":"topic1","url":"/topic?id=android"},{"message":"format","color":"green","dynamicId":"topic2","url":"/topic?id=format"},{"message":"recovery","color":"purple","dynamicId":"topic3","url":"/topic?id=recovery"},{"message":"guforumata","color":"green","dynamicId":"topic4","url":"/topic?id=guforumata"}],"createdOn":{"year":2017,"month":10,"date":3,"hour":18,"minutes":19,"seconds":3,"milliseconds":440},"comments":[],"updated":false,"draft":true,"isPublished":false,"views":0,"likes":0,"shares":0,"url":"/article?Uko%20waforumata%20telefone%20ya%20Android","allPics":["82cfcd64343121e7df970a386f77f2c21ffd52c6c7e558941e4ec4b9cc84983f.jpeg"],"updatedOn":{},"_id":"flnDAKinjH4VUFAY"}
